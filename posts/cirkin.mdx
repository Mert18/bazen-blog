---
title: Çirkin
description: 
date: 9 Ekim 2024
---

<Me>
  <Paragraph>
      Çirkin bir adamım ben, bu yüzden de bazı konular hakkında konuşmaya hakkım yok. Eğer yalnız yaşanacaksa, ne önemi var hayatımın? Hepimiz bu dünyaya sevmek ve sevilmek için gelmedik mi? 
  </Paragraph>
</Me>

<Him>
  <Paragraph>
    Çirkinliğinin sana tahmin edemeyeceğin kadar güzel bir hayat sunabileceğini söylüyorum. Evlenmek zorunda olmayı mı tercih ederdin?   
  </Paragraph>
</Him>

<Me>
  <Paragraph>
    Neden evlenmek zorunda olayım ki? Bu benim özgür irademi kullanarak alacağım bir karar olurdu.
  </Paragraph>
</Me>


<Him>
  <Paragraph>
    Bu konudaki özgür iraden bir yanılsamadan ibaret. Zevke bağlı bir canlısın ve bulduğun sürece onun peşinden koşacaksın. Çirkin olmanın sana verilmiş bir ödül olduğunu söylüyorum çünkü diğerlerinin önüne gelen şeyler hiçbir zaman sana uğramayacaklar. Kimsenin gitmediği yollardan gidip, kimsenin görmediği manzaraları göreceksin. Ama zordur bu yol çünkü daha önce hiç aşılmamıştır. Cesur olmalısın bu yolu aşmak için.  
  </Paragraph>
</Him>

<Me>
  <Paragraph>
    Bunu neden arzulayayım ki? Herkesin tercih ettiğini seçmekle nasıl bir yanlış yapmış olurum? Sevginin en yüce duygu olduğuna inanıyorum ve aşık olmak istiyorum.
  </Paragraph>
</Me>

<Him>
  <Paragraph>
    Senin bedeninin bunu sana sunamayacağını biliyorsun. Ama bu konuda inatçıysan sormak istiyorum: monotonluğu ve korku içinde yaşamayı kaldırabilecek mi bünyen? Hayat sana okyanusun derinliklerini teklif etmişken, bir çocuk havuzunu mu tercih edeceksin?  
  </Paragraph>

  <Paragraph>
    Sevmek, sevilmek ve çoğalmak istiyorsun. Fakat senden doğacak olanın nasıl bir üstünlüğü olacak henüz? Çirkinliğinden başka ne miras bıracaksın ona? Beyaz inekler de ürerler ve çekilirler kenara, bütün görevini yerine getirmiş olmanın rahatlığıyla. Bütün görevinin üremek olduğunu kabul mu ediyorsun? Dişli çarklar arasında dolanan bir zincirin ucundasın, bu zinciri kırmanın zamanı gelmedi mi? Bu çarkların dışındaki dünyayı merak etmiyor musun? 
  </Paragraph>
</Him>

<Me>
  <Paragraph>
    Bu bedenden çok şey istediğimin farkındayım. Bu yüzden de çocuk havuzu değil, bir bardak suya muhtacım. 
  </Paragraph>
</Me>

<Him>
  <Paragraph>
    O tembel, hayattan nefret eden ve hiçbir zaman memnun olamayan insanlardan olmayacaksın. Hayatlarındaki tek avuntu başka biri tarafından kabul edilmek olmuştur. Tanrıya inanmayanları bile öldükten sonra beraber olacaklarına inanır. Ayrıl onların yanından. Sana farklı bir yol gösteriyorum. Hiç gidilmemiştir bu yol ve kayalıklar ve dikenotlarıyla doludur. Gücün yetiyor mu bunlarla savaşmaya?

    Hayat herkese limon verirken sana bir hindistan cevizi verdi. Eğer kırabilirsen o kabuğu, sen de güzelliğini göreceksin hayatın. Kayalıkları ve dikenotlarını geçtiğinde müthiş bir manzara karşılayacak seni ve açtığın yoldan bir insan seli yürüyecek, yalnız olmadığını fark edeceksin. 
  </Paragraph>
</Him>







